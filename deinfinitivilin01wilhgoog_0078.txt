“65

variorum infinitivorum ubertate, praesertim cum in Rigveda quidem accusa-
tivum substantivorum ‘infinitivi partes agere videi-imm, nullum accusativi
cum infinitivo coniuncti vestigium apparet.*) Cuius rei 'causam inde ex-
istimo repetendam esse, quod apud veteres Indos et Bactrianos infinitivi
plenam substantivi vim ac naturam ita servaverunt, ut usus eorum formae
casuali quam quisque prae se ferret semper responderet. Quo magis autem
infinitivus a primigeniae suae formae vi recedebat et quo propius a verbo
aberat, ex quo verbi et tempora et genera significare coepit, eo facilius fieri
potuit, ut structura accusativi cum infinitivo oreretur ortaque latius pateret.
Quae quantam vim in orationem et amplificandam et perpoliendam exercu-
erit, testis est imprimis Graecorum Romanorumque· lingua. Orationem enim
obliquam quae vocatur, ut hoc unum commemorem, apud Romanos certe
accusativo cum infinitivo tanquam fundamento niti quis est qui neget? Hoc
autem dicendi genere, quod Graeci et Romani maxime excoluerunt, neque
Indi neque Bactriani usi sunt,**) quorum lingua simplex et candida a nimis
longa contortaque sententiarum continuatione abhorreret. Quae res cum
docet quem eruditionis gradum veteres Indi et Bactriani consecuti sint, tum
eadem haud scio an argumento esse possit, quam non idonea utriusque
populi lingua structurae accusativi cum infinitivo fuerit. Attamen in lingua
sanserita posterioris temporis, quae infinitivis in tum finitis fere utebatur,
nonnulla exempla accusativi cum infinitivo quamvis rara sint reperiuntur, ut
Sav. 5, 100: yadi mam ca jivitum icchasi, si me vivere cupis; Som. vrh.
K. p. 314, 172, quod exemplum Hoeferus libri sui p. 122 profert: rajanam
suatum tatra dadarca, regem ibi lavare vidit, sed usitatior accusativus
cum participio coniunctus videtur fuisse, cf. MBh. 3, 345: yadi ..... kaura-
vyan jivamanan ihe 'cchasi, si Kauravyas vivere cupis N. XVII, 28: mam
ced icchasi jivantim, me si cupis vivere. Qak. Chez. 158, 6: aham tvaya
pratyabhijnatam Atmanam icchami, ego a te agnosci cupio. (cf. lex. Petr.
Ι, 823.) Post verba dicendi et similia utrum accusativus cum infinitivo sit
statuendus necne, certo diiudicari nequit, quoniam haec verba cum accusa-
tivo pers. iungi solent, cf. Nal. IX, 17: damayantim atha ’bravit, Dama-
yantiae‘deinde dixit. X, 25: evam uktva priyam bharyam, sic satus ad
amatam uxorem. VII, 4: pushkaram ahe 'dam, Pushkarae dixit hoc. Itaque
verba quae leguntur Hitop. 57, 6: rajyasukham parityajya sthanantaram
gantum katham mam sambhashase ita accipienda sunt, ut mam ex verbo
finito sambhashase pendeat, atque vertenda: imperii iucunditate relicta in

 

¹¹¹) Legimus quidem y. 43, 17: cerei buzhdyai haurvata ameretata„ utin
imperio sint Haurv. et Ameret., quo loco infinitivo buzhdyai duo accusativi dualis
adiuncti suut, tamen huic rei non tam multum tribuerim, ut Bactrianos iam hanc'

structuram novisse inde colligam.

¹'¹¹'¹) cf. Jolly l. l. pag. 124 sqq
munim, aa cnflm'tsvo. 5

