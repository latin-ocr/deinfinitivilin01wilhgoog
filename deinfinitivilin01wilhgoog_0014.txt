De infinitivi vi et natura.

Constat inter omnes, qui in studiis grammaticis versantur, vix de ulla
re maiorem virorum doctorum fuisse dissensionem quam· de infinitivo.
A Stoicis enim, qui cum primi suae ipsorum philosophiae ratione adducti
universam grammaticam per se ipsam ae totam tractandam aggressi essent
infinitivum solum verbum esse censuerunt, omnes ceteras flexiones verbi
κατηγορήματα vel συμβάματα nuncuparunt ¹), usque ad recentioris temporis
grammaticos, qui infinitivi et vim et usum explicare studebant, ab omnibus
fere varias de ea re et discrepantes sententias prolatas esse videmus, Ac
veterum quidem grammaticorum placita de infinitivo, quae interdum hario-
lantium esse videntur, historia duce deinceps enarrare et quid rectum falsum-
ve sit examinare ac ponderare hoc loco non meum esse existimo. Quae q'ui
accuratius cognoscere volent, eos reicio ad commentationes scholasticas a.
1826 sqq. editas a M. Schmidtio, gymnasii Ratiborieusis et C. E. A. Schmid-
tio, gymnas—ii Premislaviensis praeceptoribus, Novissime egerunt de ea re
Baderus, gymnasii Schleusingensis praeceptor, qui in commentatione a. 1861)
edita grammaticorum graecorum de infinitivi natura placita examinavit et
Schoemannus in libro qui inscribitur Lehre von den Redetheilen nach den
Alten, Berlin 1862. Atque hic quidem rationem habet eorum, quae GRIMMI,
ΒΟΡΡΙ, ΡΟΤΤΙ, CURTII, aliorum studiis assiduis et ingeniosis inventa sunt,
ille ea omnia pla-ne neglexisse videtur, cum in extrema commentatione p. 14
hisce verbis de infinitivo iudicat: ad hunc perveni quaestionis finem, ut neque
prorsus ad verbi species adnumerandum infinitivum neque omnino ab eis
discerpendum esse statuam, sed vocabulorum quoddam genus efficere medio
inter verbum et nomen substantivum loco positum. Hoc utique mirum vide-
bitur, si meminerimus iam ante plus quam quinquaginta annos Boppium in

¹) Apollonius Dyscolus in libro i1ui est περὶ συντάξεως 1, 8, p. 31. Stoicorum
sententiam ita refert: οὶ ἀπὸ τῆς Στοᾶς αὐτὸ μὲν (τὸ ἀπαρέμφατον) καλοῦσι ῥῆμα,
τὸ δὲ περιπατεῖ καὶ γράφει κατηγόρημα ἢ σύμβαμα καὶ ἔτι τὰς ἀπὸ τούτων
ἐγκλίσεις. , ”

wilhelm, de r'ufim'tt'vo. Ῑ

